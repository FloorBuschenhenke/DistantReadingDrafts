Het bijna-stikken-incident

Ik houd van de zon, maar niet van deze. Deze is te heet. Kwaad kijk ik naar de zonnende vrouw in de kleine bikini, die zich net loom heeft opgericht om de kleur van haar buik te inspecteren. Er parelt zweet op haar voorhoofd, ze ligt daar niet voor haar lol. Haar man staat al een tijd in de branding in de verte te staren. Hij heeft de vorm van een gorilla: dikke buik, holle rug, korte benen en lange armen. Ik denk aan mijn man, hij heeft ook een dikke buik, maar een rechte rug en lange benen. Mijn man is geen gorilla. En hij draagt meestal een overhemd.
Miranda July postte vanmorgen een filmpje op Instagram waarin ze wild door een smalle gang danst in een panty en Mickey Mouse-shirt. Ik hou van July's verhalen, maar haar lichaam maakt me kwaad. Het zijn de holle rug en de korte benen. Mensen met een holle rug willen niet volwassen worden, zegt mijn yogadocent. Ze blijven net als kinderen met hun billen naar achteren staan en verbergen hun genitalien. De gorillaman maakt me kwaad, de zwetende, bewegingloze, vrouw die uit ijdelheid in de volle zon ligt en niet omdat ze ervan geniet. Ze had ook dichter bij de weg onder de grote overhangende bomen kunnen gaan zitten, zoals wij. 
	Mijn zoon trekt met zijn wijsvinger strepen in het zand. Hij tekent een kasteel. 
Het kasteel is gesloten, zegt hij. 
Mooi, zeg ik. Want je wilde toch op de waterfiets?
	Ik ga wel met hem naar het strand, zei ik vanmorgen tegen mijn man. Gaan jullie maar naar de markt. Vanavond zullen we vis grillen op de barbecue bij het familiehuis van onze vrienden, die een zoon van dezelfde leeftijd hebben. Hun zoon wilde mee om een vis uit te zoeken. Hij is een moeilijke eter, zei zijn vader. Zo houdt hij nog wat controle. We moeten zeebaars hebben, zei zijn moeder. Die is hier het best. Zij groeide op aan deze zee, onder deze zon, zij keert hier elke zomer terug, de laatste jaren met haar gezin. In het hoogseizoen zijn er wel veel mensen, hoor, waarschuwde ze me voor ik onze vliegtickets boekte. Ze weet dat ik niet tegen mensen kan, ook al kent ze me pas een jaar. De kuddes. Hun uitdrukkingsloze ogen. Zij haat ze ook, zegt ze, maar ik voel haar woede niet. Ik weet nooit wat ze denkt, of ze al genoeg van ons heeft, bijvoorbeeld, we zijn hier al tien dagen, over vier dagen gaan we naar huis. Misschien is twee weken niet wat ze bedoelde toen ze zei 'kom een paar dagen langs', maar voor een vakantie van maar een paar dagen vond ik de tickets te duur. Voor we terugvliegen nemen we onze vrienden mee uit eten, om te bedanken, dat heb ik ze al zeker drie keer gezegd, maar nog steeds heb ik nergens gereserveerd. De restaurants zijn hier matig en niet goedkoop. Gisteren maakte onze vriendin pasta met inktvis volgens een oud familierecept. Mijn man zei dat je de inktvis eerst moest ontdooien maar volgens onze vriendin deed haar familie dat nooit, die gooiden de bevroren inktvis zo de pan in. Even later zag ik mijn man de magnetron op de ontdooistand zetten. Maar hij moet bevroren de pan in, zei ik. Terwijl we kibbelden over wie de kok was gooide onze vriendin de inktvis in de pan. 
Ik ben niet aards, zeg ik altijd als mensen me vragen of ik van koken houd. Ik kan niet koken en niet tuinieren en niet met geld omgaan. Soms denk ik weleens dat ik mijn lichaam niet voel, dat ik erboven zweef. 
We huren een waterfiets met een glijbaan erop. Ik ben de bestuurder, mijn taak is het om stevig door te trappen tot mijn zoon stop! roept. Dan moet ik wachten tot hij zwijgend van de glijbaan het water in plonst, met een ernstig gezicht voorbij komt zwemmen, hijgend de fiets op klimt en trappen! zegt. En dan trap ik totdat hij stop! roept, et cetera. 
Dit kan ik, denk ik. Dit loopt gesmeerd. 
Vlak voor ik de fiets weer bij de verhuurder wil inleveren zegt mijn zoon: Maar jij bent nog niet van de glijbaan geweest. Hij staat op het trapje van de glijbaan en kijkt me aan. Ik sta achter hem in het water. Please? zegt hij, dus ik zeg: Ok. Maar niet lachen als mijn billen er te groot voor zijn. Enthousiast klimt hij van het trapje af, maar dan glijdt hij uit op de gladde plastic treden en hij valt en blijft met zijn vinger klem zitten tussen de trap en de trapleuning, een metalen buis. Hij schreeuwt en ik probeer zijn vinger los te wrikken, maar er is geen ruimte, de buis drukt de vinger plat. Ik duw tegen de vinger, steeds opnieuw, maar er komt geen beweging in en de dag dat hij een gebroken pols had flitst door me heen: het ziekenhuis, de eerste hulp, de patientenfolder over de behandeling van kinderen op de spoedeisende hulp, de manier waarop ze daar kindermishandeling signaleren, de gedachte dat de verpleegkundigen zijn gebroken pols verkeerd zouden interpreteren, hoe ik mijn woorden plotseling veel te veel nadruk gaf toen ik ze vertelde over het fietsongeluk. Vergeefs duw ik tegen zijn vinger tot de gorilla-man plotseling naast me staat en de buis met twee handen vastgrijpt. Hij trekt de leuning naar zich toe, zodat er ruimte ontstaat en ik de vinger van mijn zoon kan bevrijden. Brullend grijpt hij zijn linkerhand. Ik til hem op en zeg wel vier keer dank je wel tegen de man, thank you so much, terwijl ik het water uit loop, het strand op, richting de eerstehulppost die zich naast de strandtent bevindt, niet ver van waar we op onze handdoeken zaten, onder de bomen, waar het vuur van de zon ons niet kon raken.

Als die schroef niet had ontbroken, zeg ik die avond tegen mijn man en onze vrienden, dan was dit allemaal niet gebeurd. De bovenste schroef van de trapleuning zat er niet in, zag ik later, toen ik met mijn zoon en zijn verbonden hand terugkeerde naar de waterfietsverhuur en naar de gorillaman die daar vlakbij nog steeds in de branding stond. Kijk, zei ik. Het is goedgekomen. Zijn vinger is niet gebroken. En toen zag ik dat er een schroef miste, waardoor zijn vinger tussen de leuning en de trap naar beneden had kunnen glijden. Misschien had ik daar iets van moeten zeggen, dacht ik toen het al te laat was. 
Er was niets dat ik kon doen en hij schreeuwde zo verschrikkelijk, zeg ik ook. Ik wil dat de anderen begrijpen dat het een extreme gebeurtenis was, dit vinger-klem-incident, ook al was de vinger niet gebroken. Ja, zeggen ze. Ja, wat vervelend. Maar vervelend is niet het juiste woord. Het gesprek gaat over Louis CK en de cancelcultuur, over hoe de tijdgeest ons waardensysteem beinvloedt. Ik zeg iets over het Nederlandse slavernijverleden. Ik zeg dat slavenhouders hun tot slaaf gemaakten als beesten zagen, volgens mij. Onze vriend begint over het verband tussen zonne-energie en het schrijverschap van Frederick Douglass, het onderwerp waarop hij lang geleden is gepromoveerd. Waarom zei ik 'volgens mij'? En ik denk aan alle keren dat ik iets doms zei tegen deze vrienden, allebei academici. Inmiddels bespreken onze vriend en mijn man de duurzaamheid van kernenergie. Op luide toon delen ze informatie uit artikelen die ze hebben gelezen, onderzoeken die zijn gedaan. Onze vriendin is opgestaan om de afwasmachine in te laden. De mannen praten, de vrouwen zwijgen. Waarom kunnen ze niet wat zachter praten als ze hun bloedeloze gesprekken voeren. Toch ben ik vooral kwaad op mezelf en als ik mezelf haat word ik steen van buiten en vuur van binnen en kan de hitte er niet uit. Ik ben dom, denk ik. Maar intelligentie is niet het oplepelen van feiten die je in de krant hebt gelezen. 

De kinderen zitten voor de deur op een muurtje aan een calippo-ijsje te zuigen. De buurjongen is er ook, hij heeft een grote koek waar hij kleine hapjes van neemt. De vriend van mijn zoon en de buurjongen zitten tegen elkaar aan. Ze giechelen. Een eindje verder zit mijn zoon. Zo gaat het steeds als ze met z'n drieen zijn, dan zit mijn zoon alleen. Het is sinaasappelsmaak, zegt hij tegen mij. Hij knijpt in het karton om het waterijs naar boven te duwen en zuigt dan hard. Niet zo hard, zeg ik. Dan kan het in je verkeerde keelgat schieten. Hij knikt en zuigt verder. Ik kijk naar de twee giechelende kinderen en moet bijna huilen en ik weet dat dit verdriet veel ouder is dan mijn zoon, dat het ontstond toen ik zelf twee giechelende rotvrienden had. Mijn zoon zuigt weer luidruchtig aan zijn ijsje en dan schiet er een stuk ijs achter in zijn keel. Hij rochelt, schraapt, kokhalst en ik sta naast hem en probeer me te herinneren hoe je de Heimlich-manoeuvre moet uitvoeren. Handen vlak onder het middenrif. Maar ik geloof dat het bij kinderen anders moet. Ik sla een paar keer op zijn rug. Mijn man en onze vrienden wandelen naar buiten. Help! roep ik. Hij stikt. Mijn zoon laat een lange harde boer en dan ligt er een stuk feloranje ijs op de stoep. Ik troost hem en tegen de anderen zeg ik: Ik kon niets doen. 

Als de kinderen naar bed zijn vertelt onze vriend over de keer dat hij tijdens het vervangen van een lampje een elektrische schok kreeg en zijn vrouw alleen maar naar haar telefoonscherm zat te staren. Ik zocht op wat je moet doen als iemand een elektrische schok krijgt, zegt onze vriendin. Ze houdt van koken, maar verder is ze niet aards, net als ik. Een heleboel dingen vindt ze 'goor', dat woord gebruikt ze vaak. Vogels vind ze goor, tassen van slap leer, rijp fruit, oren waarvan de oorlellen niet hangen, maar meteen doorgroeien in het gezicht. 
Haar moeder komt morgen terug van een paar dagen in de hoofdstad. 
Daarom eet ik nu nog wat, zegt ze. Morgen kan het niet meer. 
O, zeg ik bezorgd.
Als we 's zomers hier zijn, en mijn zussen zijn er ook, dan is mijn moeder de hele dag aan het koken, maar ze wil niet dat we eten. Niet de vrouwen. 
Jij wel hoor, zegt ze dan. Tegenover haar gasten is ze tolerant. 
Mijn vriendin heeft niet, zoals ik, de vorm van een peer. Misschien had ik geen derde glas wijn moeten nemen. Dik kan mooi en lelijk zijn, net als dun, leer ik mijn zoon. Hij mag geen man worden die vrouwen op hun omvang beoordeelt. Maar hij ziet ook hoe ik mijn achterkant in de spiegel bekijk. Ik ben gezond, hoor ik mezelf vaak tegen mensen zeggen. Daar gaat het om. En als ik onze vriendin hoor praten over de periode dat ze van de stress zo weinig at, hoe mager ze was en hoe goed dat voelde, word ik kwaad. Om dat afschuwelijk hardnekkige schoonheidsideaal en omdat ik jaloers ben, want als ik gestresst ben eet ik meestal patat. Ze heeft vast besloten dat zij de mooiste is van ons twee. Misschien gaat ze daarom wel graag met me om. Ze noemt me stijlvol, maar nooit mooi. Verlies jezelf niet zo in de gedachtengang van anderen, zegt mijn man altijd. Vaak denken ze iets heel anders dan je vermoedt. Het venijn zit in je eigen hoofd. Vul me niet in, roept hij als we ruzie hebben. 
Hoe gaat het met je, vraagt onze vriend nu aan mij en hij vraagt waarom ik na het eten zo stil werd, of het kwam door zijn geklets. Ik haat mezelf als ik zo word, zegt hij. Als ik me ongemakkelijk voel ga ik hard praten. Hij vertelt dat hij de hele dag al het gevoel heeft dat er een laagje plastic om hem heen zit, alsof hij in een luchtdichte verpakking zit. Dat komt door het weer, zeg ik, het is benauwd. Toen ik vanavond de keuken inkwam, zegt hij, en jullie daar al zaten te drinken en lachen dacht ik: Dit kan ik vandaag niet aan. Over zijn onderzoeksonderwerpen kan hij altijd praten. Als hij aan de ecologische geesteswetenschappen denkt voelt hij zich beter. Ik herinner me zijn lezing De bikinilijn van Theodor Adorno en het einde van saai weer waar mijn man en ik geen woord van hadden begrepen. Mijn werk was mijn redding, zegt hij. Ik ben altijd bang dat ik weer terugzak in het moeras waar ik vandaan kom. Hij vertelt over jeugd in Florida, de armoede, zijn kettingrokende moeder die drie slechtbetaalde baantjes had en daardoor nooit thuis was en hoe hij als hij uit school kwam net zo lang bij de deur met zijn sleutelbos rammelde tot hij zijn stiefvader, die altijd thuis was, o shit hoorde zeggen en naar zijn slaapkamer rennen. Want hij wilde hem niet nog eens naakt aantreffen op die idiote XL-massagestoel die hij op de vuilstort had gevonden, zijn pik in zijn ene hand en de afstandbediening in de andere. 
Onze vriendin zegt dat ze zich op het moederschap heeft gestort om niet te hoeven voelen hoe verwoestend haar eerste huwelijk was. Verwoestend is alles wat ze over haar eerste huwelijk kwijt wil. Gelukkig kreeg ze met die man geen kind en wel met haar tweede man, onze vriend, van wie ze een paar maanden na hun ontmoeting zwanger was. Ik begin nu pas een beetje mijn oude zelf te worden, zegt ze. Ze bedoelt de zelf die in kleine boekwinkeltjes bijzondere uitgaven van poeziebundels koopt, die 's avonds lange brieven schrijft aan fictieve figuren of in leegstaande panden kunstfeestjes organiseert, die zonder eerst te hoeven gaan liggen haar strakke spijkerbroek dichtritst. Ze was vergeten hoe dat allemaal voelde. 

Ik trakteer onze vriendin op een cocktail, want ze is geen grote drinker en een cocktail kan ik wel betalen. Op het terras van het plaatselijke hotel vertelt ze dat ze het mist om verliefd te zijn. Dat spannende, springerige, zegt ze. Niet dat pornografische. Het moment dat ze hem uit hun broek halen en het echte neuken begint, dat heb ik eigenlijk altijd goor gevonden, jij niet? Nee, zeg ik. Hoewel ik oudere lesbiennes de laatste tijd ineens aantrekkelijk vind. De soort die pakken draagt, kort haar heeft en zich gedraagt alsof ze wel weet wat ze met je aan moet. Dat is een cliche, zeg ik gauw. Ik ben een cliche, dat weet ik wel, een heteroseksuele vrouw van boven de veertig die zichzelf niet meer aantrekkelijk vindt omdat mannen blijkbaar liever naar jongere vrouwen kijken, die alleen begeerte kan voelen als een ander haar begeerlijk vindt, die daarom haar aandacht verlegt naar vrouwen die eruit zien als een man. Alsof die vrouwen daarop zitten te wachten. 
Ze begint over de theorieen van verlangen die ze met haar filosofiestudenten behandelt en het valt me op dat ze speciaal voor mij eenvoudige woorden gebruikt en toch dwalen mijn gedachten af naar een moment op het strand, een paar dagen geleden, toen we met zijn allen in het laatste smalle strookje schaduw zaten en ik mezelf hot noemde. I'm hot, riep ik. I'm a hot woman! Het was een grapje, ik bedoelde dat ik het warm had, maar iedereen zweeg en ik hoorde ze denken. Opnieuw krimp ik ineen van schaamte. 
Vrouwen verlangen niet zelf, zegt onze vriendin, maar via een ander. Ze ontkennen zichzelf en daarom haten ze zichzelf. Ze zegt dat ze jaloers is op het androgyne uiterlijk van de tieners en twintigers van nu, dat ze zich ook zo had gekleed als dat in onze tijd gewoon was geweest, dat ze, net als haar studenten, niet gelooft dat er een wezenlijk verschil tussen mannen en vrouwen bestaat. Ik zeg dat haar man zichzelf ook haat. 
	
De laatste dagen draag ik mijn lange wijde jurk met ballonmouwen omdat die in de mode is en mijn peervorm verbergt. De moeder van onze vriendin is in het dorp aangekomen. Vanavond eten we zalm, zei ze tegen ons toen ze uit haar auto stapte. Dreigend hield ze een volle boodschappentas omhoog.  
Het grootste deel van de dag staat ze in de keuken, een tenger figuurtje in een gigantisch keukenschort. Of ze zit in de woonkamer op de bank en kijkt tv. Ik zie haar achterhoofd door het raam als ik in de voortuin onder de pijnboom zit met een kop koffie en mijn telefoon. Ze heeft asblond geverfd kort haar en een smalle nek. Eerst kijkt ze naar een nieuwsuitzending over de bosbranden in de regio, dan naar een talkshow met vier bruinverbrande mannen en 1 vrouw. Intussen werk ik aan een activistische Instagram-story over varkens. Een schrijver die ik ken publiceerde vandaag een column over de EU-campagne die Zuid-Europese jongeren ertoe moet bewegen meer varkensvlees te eten. Letstalkaboutpork is de hashtag die hun eetlust moet opwekken. De schrijver roept iedereen op de hashtag te kapen in posts over de misdadige mishandeling van varkens in de varkenshouderij. 
Varkens schuren onophoudelijk langs de stangen van hun veel te smalle kooien in een wanhopige poging tot contact, schrijf ik. #Letstalkaboutpork. Een foto van het roze marmer in de badkamer van het familiehuis moet als achtergrondje dienen bij die tekst. Alleen krijg ik de letters er niet mooi in. Bovendien zijn de screenshots van de column niet meer goed leesbaar zodra ik ze in mijn story zet. Met mijn wijsvinger hamer ik op het scherm van mijn telefoon. Godverdomme, zeg ik steeds. En dan: Flikker op. En ik smijt het toestel een eindje verder in het gras. Ik vraag me af of het woord flikker in deze context kwetsend is. Als ik het wil opzoeken moet ik opstaan en mijn telefoon gaan halen, maar om te kalmeren kan ik beter blijven zitten. Kwaaie pier, zegt mijn man als ik zo word. Zijn vader werd ook altijd kwaad op de dingen. Als hij geen aluminiumfolie uit de houder kreeg dan rukte hij het ding van de muur en stampte het in elkaar. 

Alles wat je zegt komt er aarzelend uit, zei een uitgever bij wie ik op mijn vijfentwintigste solliciteerde. Die zin heb ik altijd onthouden. Meestal zoek ik lang om de juiste woorden te vinden, woorden die geen aanstoot geven, die iets verhullen, die me verstikken. Toen ik mijn man net kende en na drie maanden in het buitenland weer in Nederland landde en ik me verheugde op het moment dat ik mijn man, die toen nog mijn vriend was, weer zou zien, zodra de schuifdeuren naar de aankomsthal open zouden gaan en ik mijn man, die toen nog mijn vriend was, zou zien  in mijn man me ophaalde van het vliegveld nadat ik een maand , maar in de verkeerde aankomsthal staat, zodat ik op hem moet wachten in plaats van hij op mij, toen ik hem eindelijk weer zag zocht ik lang naar woorden, had ik het gevoel bijna te stikken. Of toen mijn beste vriendin na een schaamlipcorrectie maar bleef bloeden en ik haar uit het ziekenhuis op moest halen omdat ze  niet alleen naar huis mocht gaan. Maar toen ze haar vinger brak op haar eerste kickboksles en ik naar de eerste hulp moest komen, was ik niet kwaad. Waarom toen niet, dat kan ik niet verklaren. maar als ik echt kwaad ben komen de woorden vanzelf, dan is de rem eraf, net als eten wanneer je alleen bent en het gevoel van spijt erna. want soms is er dan iets kapot, misschien is het meer als kotsen, of bevallen, de kracht waarmee het komt. En misschien is het niet alleen spijt erna, maar ook het gevoel gerechtvaardigd te zijn, omdat mij tekort is gedaan, het gevoel waarover nu steeds in kranten wordt geschreven dat het gevaarlijk is, een bron van rechts-extremistisch denken. Eigenlijk ben ik altijd kwaad.  

Toen ik geen redacteur werd deed ik lange tijd niets. en toen ging ik schrijven en sindsdien zoek ik naar woorden die iets onthullen. Ze komen er aarzelend uit, maar dan staan ze er.

Haar benauwdheid bij het zelfvertrouwen waarmee de mannen praten. Hoe vaak ze dat in haar leven al heeft gevoeld. Benauwdheid en woede. Of eigenlijk vooral woede en het inhouden van haar woede maakt haar benauwd. Ze is eigenlijk altijd woedend.
Ze zeggen altijd dat ik kwaad ben. Kwaaie pier, zegt mijn man. Maar ik ben nooit echt kwaad, er zit altijd een rem op mijn woede, behalve die ene keer, toen ik de woorden gewoon liet komen, zo goed als dat voelde, net als eten als je alleen bent, en het gevoel van spijt erna, toen de vriendin op wie ik kwaad was me niet meer wilde zien. Echt spijt was het trouwens niet, eerder onbegrip en misschien het gevoel tekort te zijn gedaan, het gevoel waarover nu steeds in kranten wordt geschreven dat het gevaarlijk is, een bron van rechts-extremistische denkbeelden.

Het vinger-klem-incident en het bijna-stikken-incident. hoe bedreigend de wereld is en hoe onvoorbereid we allemaal zijn

De nek van de moeder van onze vriendin is zo smal dat een man met grote handen haar met 1 hand zou kunnen wurgen. Onze vriend heeft grote handen. Hij komt net het huis uit lopen. Wil je nog wat doen vandaag, vraagt hij. Het is onze twaalfde dag bij onze vrienden. Overmorgen vertrekken we. Ik zeg dat ik mijn story over varkens nog moet afmaken en hij loopt door naar het muurtje en steekt daar een sigaret op. Zou hij zich ergeren aan mijn geldgebrek. Ik kwam niets tekort in mijn jeugd, pas toen ik volwassen werd raakte ik blut, inmiddels vierentwintig jaar. Toen we gisteren pizza gingen halen riep ik dat ik zou betalen en toen kon ik mijn portemonnee niet vinden, maar dat was geen trucje, ik kon hem echt niet vinden. Ik kan niet ontspannen doen over geld. Ook niet over eten. Zodra het op tafel staat krijg ik haast, dan word ik bang dat er niet genoeg is, alsof de anderen alles voor me weg zouden graaien. Zouden ze me gulzig vinden, omdat ik zoveel eet? Ik heb hier steeds zo'n honger. Ik vraag me af of ze me al gespannen vinden. Mijn man zegt dat ik altijd zo gespannen ben. 




------- AANTEKENINGEN ----------- 

Het vinger-klem-incident. Hoe machteloos ze was. Diezelfde dag nog eens, tijdens het bijna-stikken-incident. Overwhelmed. Hoe bedreigend de wereld is en hoe onvoorbereid zij is.
Hoe zij mensen haat. De kuddes. Hun ogen. Hun ongegeneerde manier van aanwezig zijn. Hoe alert ze is op de haat van anderen jegens haar, vooral die van haar reisgenoten. Kunnen ze haar aanwezigheid nog wel verdragen? Ze is slim, maar niet intellectueel, zoals zij. Haar domme uitspraak over slavernij. Haar benauwdheid bij het zelfvertrouwen waarmee de mannen praten. Hoe vaak ze dat in haar leven al heeft gevoeld. Benauwdheid en woede. Of eigenlijk vooral woede en het inhouden van haar woede maakt haar benauwd. Ze is eigenlijk altijd woedend.
De vrouw en de man met wie ze reist zijn zwart. Ze denkt aan die amerikaanse vrouw die zichzelf voordeed als zwart. De woede die dat opriep. De punkster op haar school en hoe ze precies dezelfde laarzen kocht met in plaats van zwarte bontrandjes haar zwarte omgeslagen kniekousen eroverheen. Hoe goed ze is in het kopieren van anderen. Later had ze het vriendje van de punkster maar dat was op zijn initiatief, niet het hare. Ze vertelt de zwarte man over haar benauwdheid tijdens het mannengesprek. Hij zeght dat hij voelde hoe ze zich terugtrok, dat hij zichzelf haat als hij zo hard begint te praten over bijvoorbeeld politiek, of kernenergie, het onderwerp van zijn onderzoek. Ze voelt haar woede zakken. Ze hadf niet verwacht dat hij zo gevoelig was. Ze vraagt zich af of het komt doordat hij zwart is. Ze haat zichzelf omdat ze alles wat hij doet op zijn kleur betrekt. Eigenlijk haat ze zichzelf altijd.
Over geen begeerte meer voelen omdat ze niet meer het standaard begeerlijke uiterlijk heeft. Over de schaamte die ze voelde toen ze zichzelf voor de grap a hot woman noemde. Pas een paar dagen later, vertraagde schaamte.
Over niet autorijden. Afhankelijkheid. Afkeuring van jonge vrouwen als ze zegt dat ze geen goed chauffeur is. Wel van een rots het water in springen. Dapper hoor, zegt haar man. Maar hij deed het ook.
Over de vriendin die haar niet meer opzoekt. Maar zij zoekt de vriendin ook niet meer op. Wat is het probleem? (ze had de vriendin vrouwonvriendelijk genoemd, een paar keer)

Hoe gemakkelijk ze de macht over haarzelf, over haar zoon, aan een ander geeft.



Kijk, zegt ze. Ik merk dat ze het zonder te veel moeilijke woorden uit probeerde te leggen. Aan de ene kant heb je de school die zegt dat je je verlangen kunt trainen door simpelweg veel te kijken naar aantrekkelijk gepresenteerde beelden van lichamen die buiten de schoonheidsnorm vallen. Dus door bijvoorbeeld veel glamourfoto's te zien van dikke, zwarte, behaarde vrouwen ga je ze vanzelf aantrekkelijker vinden. 
Ze zei zwart, denk ik. 
Ik zeg zwart, en dik, en behaard, zei ze, omdat die drie kenmerken buiten de westerse heersende vrouwelijke schoonheidsnorm vallen. 
Ik knik enthousiast en zeg dat ik veel interessante vrouwen op Instagram volg. Zwarte en witte dikke vrouwen die mooi zijn en iets te vertellen hebben. Om de norm te verleggen en me te sterken aan hun verhalen. Aan behaard had ik nog niet gedacht, zeg ik. 
Aan de andere kant heb je dus theoretici als Andrea Long Chu, zegt ze, die vindt dat we ons verlangen gewoon moeten nemen voor wat het is. We rarely want the things we should, zegt Chu. Je kunt het niet een bepaalde politieke richting op forceren. You could sooner give a cat a bath.' 
Weer knik ik en denk aan de droom die ik laatste had over de .... die ..... Maar dromen tellen niet, die kun je niet letterlijk nemen.
Als ze naar de wc gaat google ik Andrea Long Chu en zie dat ze een witte trans-vrouw is en nog slimmer dan mijn vrienden. In haar boek Female stelt ze dat iedereen vrouwelijk is en dat iedereen dat haat en dat ze skeptisch is over het bestaan van mannen en over die bizarre claims, zoals ze die zelf noemt, die broad, indefensible, sweeping generalisaties over iedereen in de geschiedenis, zegt ze: het gaat mij erom een reactie op te roepen bij de lezer. I dont think we believe things because they are true. I think we believe them because they make us feel a particular way. En extreme provocatieve uitspraken kunnen ons bewust maken van de emoties in argument or the production of truth. Je geeft de lezer een kans om zich te realiseren: dit zit me dwars, niet omdat het verkeerd/fout is, op intellectueel niveau, maar omdat I have investments in some things being true and other things not being true, and those investments, that is the tendrils of desire. Provocation can be an education of the senses if you let it.
The trick of desire is not to get crushed by it.
Dikke billen zijn gewoon   erg aanwezig. (ik voed mijn woede, zelfhaat, makes me feel a particular way)  

Ze begint over een vrouwelijke Amerikaanse schrijver die zegt dat we allemaal vrouwelijk zijn
zelf-ontkenning. alles is female elke handeling waarin het zelf is sacrificed to make room for the desires of another.the desires may be real or imagined. to be female is to let someone else do your desiring for you, at your own expense
Ik denk niet dat we dingen geloven omdat ze waar zijn, zegt onze vriendin. Ik denk dat we ze geloven omdat ze bepaalde gevoelens in ons oproepen. Ze citeert de Amerikaanse schrijver Andrea Long Chu, die ook zei dat we zelden willen wat we zouden moeten willen, dat we   onze verlangens niet een bepaalde politiek correcte richting op kunnen dwingen. You could sooner give a cat a bath.


, zegt ze. Ik geloof dat we dat verschil hebben verzonnen. 
Volgens mij geloven we niet in dingen omdat ze waar zijn, zeg ik, maar we geloven erin omdat we ons daar beter door voelen. Of slechter, het is maar net wat je gewend bent.


dat ze meer op een jongen wil lijken, dat ze ook daarom niet eet. Ze wil zich vrij voelen om nieuwe liefdes te exploreren, zonder porno dus, puur geestelijk, ze begrijpt best dat dit ingewikkeld is. Ik vraag of ze hier met haar man over praat. Nee, zegt ze. Van het woord 'praten' alleen al krijg ik de rillingen. 
Ik lach en ze zegt dat haar man haar soms haat omdat hij haar niet kan lezen en ik zeg dat ik daar niet van opkijk, dat ik bij haar ook een geheim geestesleven vermoed. 


Ik zeg dat ik haar behoefte aan vrijheid begrijp, dat ik die ook voel, maar dat het bij mij anders ligt. Ik heb geen verliefdheid nodig, maar geld. Zonder geld zit ik vast, zeg ik. Mijn ouders waren niet arm, als kind had ik genoeg, maar sinds ik volwassen ben ben ik blut. Er was een jaar dat ik wat meer verdiende. Toen ben ik drie maanden in de Verenigde Staten geweest. Ik zeg dat ik graag vast zit aan 1 man, deze man, dat ik mijn hele volwassen leven aan niemand vast zat, alleen aan mezelf, in mijn kleine, donkere appartement, maar ik was  los van de wereld, tot ik hem ontmoette. Ik geniet van onze dagelijkse rituelen, het bordje pap bij het ontbijt, zijn versleten ochtendjas, ik vind het prettig om ouder te worden, omdat we dat samen doen. Maar ik zou wel meer geld willen hebben, want dan kunnen we drie maanden naar Japan. 

Over het verschil mooie en lelijke mensen. Is dat geen onrecht? man, vrouw, zwart, wit. Hoe zit het met lelijk? 
	Over verlies van verlangen, geen seks alsjeblieft. Jaloezie op vrouwen die wel van seks genieten. Komt door kapitalisme, zegt de vriend. Ons werk dooft ons verlangen.
(ik kopieer haar, gaat vanzelf)

Zijn vader was niet alleen kwaad op de dingen. Hij schold ook mensen uit, thuis, in het verkeer. Mijn man scheld ook op mensen in het verkeer en soms op mij en dan scheld ik terug. Dat zijn de momenten dat alle harde woorden die ik in mezelf verzameld heb eruit rollen, met een vaart die me verrast want meestal moet ik zoeken naar woorden, zachte verstikkende woorden, zo goed als dat ineens voelt, net als eten wanneer je alleen bent, en het gevoel van spijt erna, want soms is onze zoon erbij en dan zie ik hem huilen en ik zie zijn schoudertjes en toch kan ik de woorden niet stoppen, misschien is het meer als kotsen, of bevallen, de kracht waarmee het komt. En misschien is het niet alleen spijt erna, maar ook het gevoel gerechtvaardigd te zijn, omdat mij tekort is gedaan, het gevoel waarover nu steeds in kranten wordt geschreven dat het gevaarlijk is, een bron van rechts-extremistisch denken. Eigenlijk ben ik altijd kwaad.  
Bovendien: mijn man houdt er toch niet van als ik me 'ingehouden' gedraag? Zo noemt hij dat, zo heeft hij dat meerdere keren gezegd. Eigenlijk ben ik altijd kwaad. 

Zijn vader werd ook kwaad op mensen en zijn moeder zei dat ze daar op den duur aan wende. Mijn man wil niet wennen aan mijn woede op de mensen, maar dat is hypocriet want zelf voelt hij die woede ook. En ik weiger om aan zijn uitbarstingen te wennen. Dus staan we weleens heen en weer te schreeuwen met onze zoon tussen ons in. Meestal houd ik me in, maar als ik me laat gaan kan ik niet meer ophouden, dan komen de woorden vanzelf en dan zie ik dat mijn zoon huilt, dan zie ik zijn ogen en schoudertjes en toch stop ik niet. Als ik daaraan denk krimpt mijn hart ineen. Onze zoon begint ook kwaad op de dingen te worden, hij lijkt het meest op mij. 

Het vinger-klem-incident en het bijna-stikken-incident. hoe bedreigend de wereld is en hoe onvoorbereid we allemaal zijn






